<!doctype html><html lang=nl-nl><head><title>Scratch - Space shooter</title><meta name=viewport content="width=device-width,initial-scale=1"><meta name=mobile-web-app-capable content="yes"><link rel=stylesheet href=/scss/coderdojo.min.39e1cb3b1cf265373f4ae59709a638f8007a8992e94c6e0c7fbc912727963cb1.css><link rel=icon href=/imgs/icon-512x512.png></head><body><header class=teal-background><menu><span class=menu-toggle id=js-menu-toggle><i></i><i></i><i></i></span><logo><a href=/><img src=/imgs/logo_coderdojo_nijmegen.png alt="logo CoderDojo"></a></logo><ul id=js-menu class=menu><li><a href=/dojos/>dojos</a></li><li><a href=/instructies/>instructies</a></li><li><a href=/meehelpen/>meehelpen</a></li><li><a href=/team/>team</a></li><li><a href=/stichting/>stichting</a></li></ul></menu></header><main><breadcrumbs><ul><li><a href=/>home</a></li><li>/ <a href=/instructies>Instructies</a></li><li>/ <a href=/instructies/scratch-space-shooter>Scratch space shooter</a></li></ul></breadcrumbs><h1>Scratch - Space shooter</h1><article class=instructie><aside class=toc><header><h2>Inhoud</h2></header><nav id=TableOfContents><ul><li><a href=#benodigdheden>Benodigdheden</a></li><li><a href=#inleiding>Inleiding</a></li><li><a href=#laat-een-ruimteschip-bewegen-met-de-pijltjestoetsen>Laat een ruimteschip bewegen met de pijltjestoetsen</a></li><li><a href=#maak-een-bewegende-achtergrond-waardoor-het-lijkt-alsof-je-door-de-ruimte-vliegt>Maak een bewegende achtergrond waardoor het lijkt alsof je door de ruimte vliegt</a></li><li><a href=#laat-meteorieten-verschijnen-en-naar-het-ruimteschip-vliegen>Laat meteorieten verschijnen en naar het ruimteschip vliegen</a></li><li><a href=#uitbreidingen>Uitbreidingen</a></li></ul></nav></aside><p>Je gaat met Scratch een &ldquo;space shooter&rdquo; bouwen.</p><h2 id=benodigdheden>Benodigdheden</h2><p>Deze opdrachten maak je met <a href=https://scratch.mit.edu/>Scratch</a>. Als je nog geen account had, maak dit dan eerst aan.</p><p>Zet in Scratch eerst de taal op Nederlands via de wereldbol linksboven.</p><h2 id=inleiding>Inleiding</h2><p>In deze opdracht ga je een &ldquo;space shooter&rdquo; spel bouwen, waarbij je een ruimteschip bestuurt dat meteorieten kapot moet schieten of ontwijken.</p><p>Dit zijn de stappen die je gaat programmeren:</p><ol><li>Laat een ruimteschip bewegen met de pijltjestoetsen</li><li>Maak een bewegende achtergrond waardoor het lijkt alsof je door de ruimte vliegt</li><li>Laat meteorieten verschijnen en naar het ruimteschip vliegen</li><li>Zorg dat het ruimteschip op de meteorieten kan schieten</li></ol><p>Als je hierna nog zin (en tijd) hebt dan zijn er nog allerlei uitbreidingen mogelijk, denk bijvoorbeeld aan het spel steeds iets moeilijker maken of geluid en andere <em>special effects</em> toevoegen.</p><h2 id=laat-een-ruimteschip-bewegen-met-de-pijltjestoetsen>Laat een ruimteschip bewegen met de pijltjestoetsen</h2><p>Eerst moet je een sprite hebben voor je ruimteschip. Je kunt dit natuurlijk zelf ontwerpen, maar ook een bestaande sprite kiezen (bijvoorbeeld het <em>Rocketship</em>).</p><p>Zorg er eerst voor dat de sprite niet te groot is ten opzichte van het speelveld. Je kunt dit doen door het blok <em>maak grootte</em> te gebruiken dat je vindt in het menu <em>Uiterlijken</em>. Speel een beetje met het percentage om de goede grootte te vinden. Zorg ook dat het ruimteschip in het midden onderaan begint door het op x = 0 te plaatsen (x loopt van links naar rechts) en y zo in te stellen dat het nog net in beeld is. Je programma zou er nu ongeveer zo uit moeten zien:</p><div class=scratch>wanneer groene vlag wordt aangeklikt
maak grootte (25) %
ga naar x: (0) y: (-150)</div><p>De beweging van het ruimteschip kun je op verschillende manieren programmeren. Je kunt bijvoorbeeld iedere keer bij het indrukken van <em>pijltje links</em> de sprite een stukje laten opschuiven. Bij dit spel gaat het iets anders: als je op een pijltjestoets drukt dan geef je het ruimteschip een bepaalde snelheid, die vervolgens weer naar 0 (dus stilstaan) gaat. Op deze manier zal het ruimteschip een mooie vloeiende beweging maken. Neem de volgende stappen:</p><ul><li>Maak een <strong>variabele</strong> <em>x-snelheid</em> aan (in het menu Variabelen).</li><li>Zet deze snelheid aan het begin van het spel op 0.</li><li>Verander de snelheid naar een getal groter dan 0 als <em>pijltje rechts</em> wordt ingedrukt, en kleiner dan 0 voor <em>pijltje links</em>.</li><li>Verander vervolgens de (x-)positie van het ruimteschip met de waarde van de variabele <em>x-snelheid</em>.</li><li>Laat de snelheid steeds iets verder afnemen tot deze uiteindelijk weer 0 is.</li></ul><p><em>Tip 1</em>: de laatste drie stappen in de lijst hierboven moet je in een <em>herhaal</em> blok zetten.</p><p><em>Tip 2</em>: je kunt de snelheid bijvoorbeeld laten afnemen door er een getal van af te trekken. Een andere manier is om de waarde te vermenigvuldigen met een getal kleiner dan 1.</p><div class=toggle><div class=toggle_header>Klik om te laten zien hoe je programma er nu ongeveer uit zou moeten zien.</div><div style=display:none><div class=scratch>wanneer groene vlag wordt aangeklikt
maak grootte (25) %
ga naar x: (0) y: (-150)
maak [snelheid_x] (0)
herhaal
als &lt;toets [pijltje links v] ingedrukt?> dan
maak [snelheid_x] (5)
end
als &lt;toets [pijltje rechts v] ingedrukt?> dan
maak [snelheid_x] (-5)
end
verander x met snelheid: (snelheid_x)
maak [snelheid_x] ((snelheid_x) * (0.9))
end</div></div></div><h2 id=maak-een-bewegende-achtergrond-waardoor-het-lijkt-alsof-je-door-de-ruimte-vliegt>Maak een bewegende achtergrond waardoor het lijkt alsof je door de ruimte vliegt</h2><p>Download dit plaatje voor de achtergrond van het spel:</p><p><img src=imgs/ruimte.gif alt=Ruimte></p><p>Volg deze stappen om van dit plaatje een sprite voor de achtergrond te maken:</p><ol><li>Klik op het icoon voor een nieuwe sprite (rechtsonder, plaatje van de kat) en kies voor Upload sprite.</li><li>Upload het ruimte-plaatje.</li><li>Ga naar het tabblad Uiterlijken (linksboven, rechts naast het Code tabblad).</li><li>Maak in de editor het plaatje net zo groot als het hele speelveld door het op te rekken.</li></ol><p>Laat de achtergrond aan het begin van het spel in het midden van het speelveld, dan zijn <em>x</em> en <em>y</em> allebei 0:</p><div class=scratch>wanneer groene vlag wordt aangeklikt
ga naar x: (0) y: (0)</div><p>Nu ga je de achtergrond laten bewegen zodat het net is of je schip door de ruimte vliegt. <strong>Vraag</strong>: als je wil dat je schip vooruit vliegt, welke kant moet de achtergrond dan op gaan?</p><p>Net als bij de snelheid van je ruimteschip moet je hier een variabele maken, nu voor de &ldquo;scroll&rdquo; snelheid van de ruimte. Vervolgens verander je steeds de positie van de achtergrond met de snelheid die je hebt ingesteld. <strong>Vraag</strong>: moet je nu de <em>x</em> of de <em>y</em> veranderen? En moet <em>x</em> of <em>y</em> steeds groter worden? Of juist kleiner?</p><div class=toggle><div class=toggle_header>Klik om de code te bekijken.</div><div style=display:none><div class=scratch>wanneer groene vlag wordt aangeklikt
ga naar x: (0) y: (0)
maak [snelheid_scrollen] (4)
herhaal
verander y met ((snelheid_scrollen) * (-1))
end</div></div></div><p>Als je nu het programma start, dan zie je dat er twee dingen fout gaan:</p><ul><li>je achtergrond verdwijnt uit beeld en komt niet meer terug</li><li>er verschijnt een steeds groter wit vlak!</li></ul><p>Een manier om deze twee problemen op te lossen staat beschreven in deze afbeelding:</p><p><img src=imgs/ruimte-scrollen.png alt=Scrollen></p><p>Wat je ziet is dat je twee achtergronden nodig hebt: de sprite, en een <em>kloon</em> van de sprite. Pijl (1) geeft aan dat de sprite en kloon allebei naar beneden schuiven. Pijl (2) geeft aan dat zodra er een achtergrond <em>uit beeld</em> is verdwenen, je deze weer naar boven moet verplaatsen. Op deze manier zorg je ervoor dat je geen wit vlak meer zult zien! Je moet nu dus een stuk code schrijven dat <em>als</em> de sprite uit beeld is (<strong>vraag</strong>: wat is dan de waarde van <em>y</em>?) deze weer naar boven verplaatst. En je moet deze code niet alleen schrijven voor de sprite zelf, maar ook voor de kloon van de sprite. Dit is best lastig, probeer het eerst eens alleen voor de sprite zelf.</p><div class=toggle><div class=toggle_header>Uiteindelijk is dit de code die zorgt voor een bewegende achtergrond.</div><div style=display:none><div class=scratch>wanneer groene vlag wordt aangeklikt
ga naar x: (0) y: (0)
maak een kloon van [mijzelf v]
maak [snelheid_scrollen] (4)
herhaal
als &lt;(y-positie) > (-340)> dan
verander y met ((snelheid_scrollen) * (-1))
anders
ga naar x: (0) y: (345)
end
end
wanneer ik als kloon start
ga naar x: (0) y: (345)
maak [snelheid_scrollen] (4)
herhaal
als &lt;(y-positie) > (-340)> dan
verander y met ((snelheid_scrollen) * (-1))
anders
ga naar x: (0) y: (345)
end
end</div></div></div><h2 id=laat-meteorieten-verschijnen-en-naar-het-ruimteschip-vliegen>Laat meteorieten verschijnen en naar het ruimteschip vliegen</h2><div class=toggle><div class=toggle_header>Code voor kogels 1</div><div style=display:none><div class=scratch>wanneer groene vlag wordt aangeklikt
maak grootte (50) %
verdwijn
herhaal
als &lt;toets [spatiebalk v] ingedrukt?> dan
maak een kloon van (mijzelf v)
wacht (0.5) sec.
end
end</div></div></div><div class=toggle><div class=toggle_header>Code voor kogels 2</div><div style=display:none><div class=scratch>wanneer ik als kloon start
verschijn
ga naar laag [voorgrond v]
ga naar (Ruimteschip v)
herhaal tot &lt;raak ik (rand v)?>
verander y met (10)
end
end</div></div></div><div class=toggle><div class=toggle_header>Code voor meteorieten 1</div><div style=display:none><div class=scratch>wanneer groene vlag wordt aangeklikt
verdwijn
maak grootte (20) %
maak [score v] (0)
herhaal
wacht (4) sec.
maak een kloon van (mijzelf v)
end</div></div></div><div class=toggle><div class=toggle_header>Code voor meteorieten 2</div><div style=display:none><div class=scratch>wanneer ik als kloon start
ga naar laag [voorgrond v]
verschijn
ga naar x: (willekeurig getal tussen (-200) en (200)) y: (180)
herhaal tot &lt; (y-positie) < (-180)>
verander y met (-2)
end
verwijder deze kloon</div></div></div><div class=toggle><div class=toggle_header>Code voor meteorieten 3</div><div style=display:none><div class=scratch>wanneer ik als kloon start
herhaal
als &lt; raak ik (Kogel v)?> dan
verander [score v] met (1)
verwijder deze kloon
end</div></div></div><div class=toggle><div class=toggle_header>Code voor meteorieten 4</div><div style=display:none><div class=scratch>wanneer ik als kloon start
herhaal
als &lt; raak ik (Ruimteschip v)?> dan
maak [score v] (0)
verwijder deze kloon
end</div></div></div><div class=toggle><div class=toggle_header>Klik om de voorbeeldcode te laten zien</div><div style=display:none><div class=scratch>wanneer ik als kloon start
als &lt;raak ik kleur [#9afeb6]?> dan
stop [alle v]</div></div></div><h2 id=uitbreidingen>Uitbreidingen</h2><p>Je kunt het spel natuurlijk nog veel mooier, spannender en moeilijker maken.
Hier heb je alvast een lijstje met ideeÃ«n als je nog verder wil programmeren
aan <em>Snake</em>:</p><ul><li>laat de appels na een tijdje weer verdwijnen</li><li>maak een start- of eindscherm voor het spel</li><li>laat de slang sneller gaan als je meer appels hebt gegeten</li><li>laat het spel ook afgelopen zijn als je de rand raakt</li><li>kies een mooie achtergrond voor je spel</li><li>laat ook voorwerpen verschijnen die je juist moet ontwijken</li><li>programmeer het spel voor twee spelers</li></ul><div class=section id=licentie><h1>Licentie</h1><p>Deze instructies worden, net als alle andere instructies van CoderDojo Nijmegen,
aangeboden onder een <a class="reference external" href=http://creativecommons.org/licenses/by-nc-sa/4.0/>Creative Commons Attribution-NonCommercial-ShareAlike 4.0 International Licentie</a>.</p><a rel=license href=http://creativecommons.org/licenses/by-nc-sa/4.0/><img alt="Creative Commons License" style=border-width:0 src=/imgs/CreativeCommons.png></a></div></article></main><footer><div id=colofon><div><p>Stichting CoderDojo Nijmegen</p>Honigcomplex | Unit 40<br>Waalbandijk 16<br>6541 AJ Nijmegen<br><br><a href=/privacy>privacybeleid</a></div><div><img src=/imgs/coderdojo-nijmegen-anbi.png alt="ANBI logo"></div><div><p>hosting door:</p><a href=https://github.com/coderdojonijmegen/ target=_blank rel="noopener noreferrer"><img src=/imgs/GitHub_Logo_White.png alt="Hosting door GitHub Pages"></a></div><div><p>gesteund door:</p><a href=http://www.stitpro.nl/ target=_blank rel="noopener noreferrer"><img src=/imgs/stitpro-bw.png alt="Stitpro logo"></a><br><a href=http://ixperium.nl/ target=_blank rel="noopener noreferrer"><img src=/imgs/ixperium-bw.png alt="Ixperium logo"></a></div></div><div class=copyright>CoderDojo Nijmegen &copy; 2020</div><div class=social><a href=https://www.facebook.com/pages/CoderDojo-Nijmegen/400380873445793 target=_blank rel="noopener noreferrer"><img src=/imgs/facebook.png alt=Facebook></a>
<a href=https://twitter.com/CoderDojo024 target=_blank rel="noopener noreferrer"><img src=/imgs/twitter.png alt=Twitter></a>
<a href=https://www.linkedin.com/company/stichting-coderdojo-nijmegen/ target=_blank rel="noopener noreferrer"><img src=/imgs/linkedin.png alt=LinkedIn></a>
<a href=https://www.eventbrite.nl/o/stichting-coderdojo-nijmegen-12043791497 target=_blank rel="noopener noreferrer"><img src=/imgs/eventbrite.png alt=Eventbrite></a>
<a href=https://github.com/coderdojonijmegen target=_blank rel="noopener noreferrer"><img src=/imgs/github.png alt=GitHub></a></div></footer><script src=/js/bundle.js></script></body></html>
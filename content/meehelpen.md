---
title: "Wil je vrijwilliger worden?"
headercolor: "purple-background"
date: 2020-02-06T21:26:04+01:00
draft: false
---

Er komt veel kijken bij de organisatie van een CoderDojo. We draaien op de inzet van vrijwilligers die graag hun kennis delen of hun tijd willen inzetten om kinderen verder te helpen.
Wij jij ons ook graag helpen? Dat kan absoluut! Ook als je niet direct technisch onderlegd bent, kun je veel voor ons doen.

## Workshops maken / begeleiden
 * Scratch
 * HTML / CSS
 * Javascript
 * Python
 * Processing
 * Löve/Lua

## Algemeen
 * Gastsprekers
 * Gastheren / gastvrouwen
 * Organisatie
 * Promotie
 * Materiaal te lenen
 * Anders?

# Mentoren – Waar moet een Dojo mentor aan voldoen?
Allereerst: een mentor hoeft geen programmeur of IT’er te zijn.

Je moet IT wel leuk vinden en wat tijd willen investeren om onbekende onderwerpen onder de knie te krijgen. Moeilijk is het meestal niet, we richten ons op kinderen vanaf 7 jaar. Het belangrijkste is dat je met enige regelmaat (maximaal 1x per maand) een zaterdag wilt opofferen om te helpen bij CoderDojo.

Veel van ons ‘lesmateriaal’ komt uit de VS/UK en sommige van onze deelnemers spreken slecht Nederlands. Het is daarom handig, maar niet noodzakelijk, als je Engels spreekt en leest. Een andere pre is als je het leuk vindt om lesmateriaal te maken en ideeën hebt voor onderwerpen.

Het is belangrijk dat je, als mentor, graag met mensen om gaat. Kinderen in het bijzonder. Geduld is daarbij (ook naar ouders) essentieel. Soms is het nodig om iemand aan te spreken op zijn/haar gedrag, dat kunnen ook collega mentoren zijn. Je hebt er andersom geen moeite mee als je zelf een keer een kritische opmerking krijgt.

Als mentor is het het lastigste om te weten wanneer je iemand hulp moet bieden. De kunst is om niet te snel in te grijpen: de kinderen zijn aan het ontdekken en hoeven niet alles meteen te snappen. Soms zorgt dat ervoor dat je tijdens een Dojo weinig te doen hebt, dan hebben we ons ‘werk’ eigenlijk goed gedaan.

Bij CoderDojo vinden we deelnemers en mentoren met verschillende achtergronden leuk en verwachten daarom dat je je als mentor prettig voelt in een diverse groep mensen.

Onze meest enthousiaste mentoren hebben zelf ook iets aan hun hulp bij CoderDojo. Bijvoorbeeld in hun werk, studie of thuissituatie. Het is dan ook niet erg als je iets komt ‘halen’ bij CoderDojo.

Tot slot proberen we een zo veilig mogelijke omgeving te bieden aan onze bezoekers. Een onderdeel daarvan is dat we voor al onze mentoren een Verklaring Omtrend Gedrag aanvragen.

Op onze [instructie pagina]({{< ref "instructies" >}}) kun je voorbeelden zien van onderwerpen die we behandelen.
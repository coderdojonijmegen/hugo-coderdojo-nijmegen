---
title: "CoderDojo Nijmegen"
headercolor: "purple-background"
date: 2020-02-06T21:26:04+01:00
draft: false
---

## Welkom

CoderDojo Nijmegen brengt jonge mensen vanaf 7 jaar in aanraking met IT. Ze kunnen bij ons kunnen ze in een vriendelijke 
omgeving ontdekken hoe je bijvoorbeeld een game ontwerpt, een website bouwt, of een robot programmeert. We organiseren 
maandelijks een gratis [workshop](/dojos) (*dojo*) voor jongeren tussen 7 en 17 jaar (*ninja's*). De inhoud van en 
begeleiding tijdens de dojo's wordt verzorgd door een groep [vrijwilligers](/team). Bij CoderDojo Nijmegen proberen we 
veel verschillende [onderwerpen](/instructies) aan bod te laten komen.

Naast het leren programmeren ontmoeten deelnemers gelijkgestemde mensen, kunnen ze met elkaar delen waar ze aan werken 
zijn en maken ze nieuwe dingen. CoderDojo maakt leren programmeren daarmee een leuke en sociale ervaring. CoderDojo heeft 
slechts één regel:

**Boven Alles: Wees Cool!**
  
Pesten, liegen en mensen hun tijd verdoen is niet cool.

## Familie Robot - 27 november 2022
![banner met robots](https://www.obgz.nl/dam/Jaarprogramma22-23/Jeugd22-23/familie-robot-banner1.png.rendition.1280.2048.png)

### Het Festivalhuis en Bibliotheek Gelderland Zuid Presenteren: Familie Robot!
Wil je kletsen met een robot, zelf programmeren, filmpjes maken of iets opsteken over kunstmatige intelligentie? 
Kom naar Familie Robot! Een ijzersterke festivaldag over computers en robots voor kinderen van 4-12 jaar en hun grote mensen.

Maak samen met ‘elektronica tovenaar’ Tony Roe muziek, kom naar het familiecollege van filosoof en kinderboekenschrijver 
Bas Haring en plof neer in de korte-film-bios. Train Robot Hero van Robotstories, verzin een toffe robot met 
kinderboekenschrijver Tineke Honingh, leer Ozobotjes programmeren en nog veel meer. 

Voor meer informatie, zie de [aankondiging](https://www.obgz.nl/familierobot.html) op de site van de bieb!
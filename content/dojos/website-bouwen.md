---
title: "#62 Website Bouwen"
date: 2020-02-14T0:0:0+01:00
draft: false
headercolor: "orange-background"
eventbrite: "https://www.eventbrite.nl/e/tickets-coderdojo-nijmegen-62-93475366337"
---

# Wat gaan we doen?
We gaan deze maand weer eens aan de slag met de taal van het Internet: HTML. Leer meer over hoe HTML werkt door een eigen webpagina te maken en style deze vervolgens met behulp van CSS. Voor een extra uitdaging kun je je pagina interactief maken door bijvoorbeeld JavaScript toe te voegen.
 <!--more-->
# Voorbereiding
Zorg dat je een laptop met een webbrowser meeneemt. Mocht je geen laptop hebben laat het weten, dan proberen wij er een voor je te regelen.

# Algemene info
Kinderen vanaf 7 jaar kunnen gratis meedoen aan CoderDojo. Het enige wat je nodig hebt om mee te kunnen doen is een laptop met werkende wifi waarop je software mag installeren. Ben je 12 jaar of jonger? Dan vragen we je om één van je ouders mee te nemen om je te begeleiden tijdens de dojo. Verder kan het verstandig zijn om wat te eten mee te nemen, van programmeren krijg je namelijk hongerrrr!

Om zeker te weten dat we over voldoende spullen beschikken, moet je van tevoren ook even reserveren. Je hebt slechts één ticket per kind nodig. Ouders hoeven geen ticket te reserveren. Denk er wel even aan om je ticket mee te nemen naar CoderDojo (mag digitaal).

# Wanneer en waar?
Zaterdag 7 maart van 12:00u tot 14:30u.
CoderDojo is deze maand te gast bij Rootnet, Kerkenbos 1059, 6546 BB Nijmegen.

# No show?
Ben je de dag zelf verhinderd, laat het dan op tijd weten! Zo kunnen we mensen op de wachtlijst uitnodigen of besluiten één van de mentoren een vrije zaterdag te gunnen. Bij herhaaldelijk niet opdagen zonder afmelding halen we je van de mailinglijst.
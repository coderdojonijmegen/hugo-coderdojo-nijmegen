---
title: "#61 Arduino & Micro:bit"
date: 2020-02-01T0:0:0+01:00
draft: false
headercolor: "orange-background"
---

# Wat gaan we doen?
Aan de slag met microcontrollers: Arduino en micro:bit. Op allebei kun je van allerlei sensoren aansluiten en je eigen creatie met licht, geluid en beweging maken die ook nog op jou reageert. Je kunt programmeren in Scratch (of met een Scratch-achtige taal), Python en C/C++.
 <!--more-->
# Voorbereiding
Om snel aan de gang te kunnen is het handig om een aantal programma's vooraf op een laptop te installeren, zoals mBlock 5, de micro:bit offlne app en de Arduino IDE.

# Algemene info
Kinderen vanaf 7 jaar kunnen gratis meedoen aan CoderDojo. Het enige wat je nodig hebt om mee te kunnen doen is een laptop met werkende wifi waarop je software mag installeren. Ben je 12 jaar of jonger? Dan vragen we je om één van je ouders mee te nemen om je te begeleiden tijdens de dojo. Verder kan het verstandig zijn om wat te eten mee te nemen, van programmeren krijg je namelijk hongerrrr!

Om zeker te weten dat we over voldoende spullen beschikken, moet je van tevoren ook even reserveren. Je hebt slechts één ticket per kind nodig. Ouders hoeven geen ticket te reserveren. Denk er wel even aan om je ticket mee te nemen naar CoderDojo (mag digitaal).

# Wanneer en waar?
Zaterdag 1 februari van 12:00u tot 14:30u.
CoderDojo is deze maand bij Bibliotheek De Mariënburg, Mariënburg 29 in Nijmegen.

# No show?
Ben je de dag zelf verhinderd, laat het dan op tijd weten! Zo kunnen we mensen op de wachtlijst uitnodigen of besluiten één van de mentoren een vrije zaterdag te gunnen. Bij herhaaldelijk niet opdagen zonder afmelding halen we je van de mailinglijst.